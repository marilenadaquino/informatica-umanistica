
# Lezione 1

## Contenuti

 1. [Descrizione del corso](#Descrizione_del_corso)
 2. [Modalità di svolgimento delle lezioni](#Modalità_di_svolgimento_delle_lezioni)
 3. [Temi delle lezioni](#Temi_delle_lezioni)
 4. [Il progetto](#Il_progetto)
 5. [Prova finale](#Prova_finale)
 6. [Richiedi una tesi](#Richiedi_una_tesi)

## Descrizione del corso

### About me

 * Ricercatrice presso il centro di ricerca [Digital Humanities Advanced Research Centre (/DH.arc)](https://centri.unibo.it/dharc/en), Dipartimento di Filologia Classica e Italianistica, Università di Bologna.
 * Ho un dottorato in _Biblioteconomia e Archivistica_
 * Mi occupo di _Digital Humanities_ / _Semantic Web_ / _Beni Culturali_

### Temi del corso

 - Progettazione e comunicazione digitale
 - Sviluppo Web e Web Design

N.B. Questi temi non coincidono con i temi di _Umanistica Digitale/Digital Humanities_, che è un campo di ricerca interdisciplinare, legato ad aspetti inerenti l'organizzazione, la rappresentazione e l'analisi delle informazioni in ambito digitale. Qui ci interessano invece prettamente aspetti di **interfaccia** grafica e **promozione** online.

Il corso è pensato per:

 1. consentire a studenti di Scienze della Comunicazione *senza alcuna conoscenza pregressa in informatica* di avvicinarsi a temi interdisciplinari - ovvero imparare concetti di base legati al funzionamento del Web, applicazione di teorie e concetti legati alla comunicazione sul web **in pratica**.
 2. fornire **le basi** per ulteriori sviluppi personali nel campo delle professioni digitali.

### Tecnologie

L'obiettivo del corso è supportare l'apprendimento delle tecnologie Web tramite **lezioni laboratoriali**.

**I linguaggi**

 - HTML - il linguaggio standard di *markup* per realizzare pagine web
 - CSS - linguaggio per la grafica web
 - Javascript - linguaggio di programmazione utilizzato per gestire l'interazione utente sul web

La conoscenza richiesta allo studente ai fini dell'esame verte sui primi due - con un bonus per chi intende avventurarsi nel terzo :).

**Gli strumenti**

Ai fini del corso non è richiesto l'utilizzo di alcun software o linguaggio proprietario o a pagamento. Durante le lezioni laboratoriali verrà richiesto agli studenti di utilizzare i seguenti strumenti:

 - [Sublime Text 2, portable version](https://www.sublimetext.com/2) - Rich text editor da scaricare gratuitamente (**ATTENZIONE** Sublime Text 3 è a pagamento e non è necessario)
 - [Github](https://github.com/) - Piattaforma (repository) per pubblicare codice open source. Consente di pubblicare pagine web gratuitamente.

La scelta dell'editor e della piattaforma per la pubblicazione del sito web sono a discrezione dello studente. Gli strumenti sopra menzionati sono stati scelti per la loro facilità di utilizzo, ma non sono obbligatori.

**Per gli studenti con Mac OS**, in caso di problemi nell'installazione di Sublime Text, alternativa: [Visual Studio Code](https://code.visualstudio.com/)

## Modalità di svolgimento delle lezioni

`Iniziamo con il quarto d'ora accademico!`

Per le lezioni laboratoriali (sotto indicate con [L]) *è richiesto l'accesso ad un computer personale* (per salvare e riusare file, scaricare applicazioni, etc.). Le aule sono dotate di computer fisso, ma non sempre è possibile accomodare tutti gli studenti in queste aule.

## Materiali

I materiali delle lezioni saranno disponibili nel repository Github del corso (questo), consultabili online e scaricabili in PDF ove possibile. **Le registrazioni delle lezioni**, verranno caricate automaticamente dopo ogni lezione in una cartella online.

Per partecipare alle lezioni da remoto, utilizzare il seguente link a [teams](https://teams.microsoft.com/l/meetup-join/19%3ameeting_YzBjMDhhOGYtMGNiMi00ZDdlLWExNTUtMWQwMjQ5MmFhY2E1%40thread.v2/0?context=%7b%22Tid%22%3a%22e99647dc-1b08-454a-bf8c-699181b389ab%22%2c%22Oid%22%3a%2298291ee2-1921-4efa-91ab-6b22fbb37a2d%22%7d), su cui troverete di volta in volta il link alla registrazione.

Le registrazioni vengono caricate automaticamente alla fine di ogni lezione in questa [cartella](https://liveunibo-my.sharepoint.com/:f:/g/personal/marilena_daquino2_unibo_it/EtBLwXqRTbZHpEIUrU-lXB8B-zXU2c2b6yyqOJGpWp6j-Q?e=5V6jyx). Le registrazioni vengono cancellate automaticamente dopo 6 mesi dalla fine del corso.

## Temi delle lezioni

Intervalleremo lezioni frontali [F] e laboratoriali [L].

Durante il corso vedremo tutte le fasi di sviluppo di un sito web:

 1. project management, come organizzare il lavoro
 2. communication strategy development, quali aspetti considerare nel design di un sito web
 3. sviluppo web, creare e pubblicare una pagina web *from zero to hero!*

Il calendario delle lezioni:

1a settimana
 1. [F] LUN 20.03.2023 (h17-19) - Presentazione del corso, AULA B (Accesso da Via Zamboni, 34)
 2. [F] MAR 21.03.2023 (h15-17) - Project management Plan, AULA D (Accesso da Via Zamboni, 34)
 3. [F] MER 22.03.2023 (h9-11) - Communication Strategy, AULA B (Accesso da Via Zamboni, 34)

2a settimana

 4. [F] LUN 27.03.2023 (h17-19) - Architettura di una pagina Web, AULA B (Accesso da Via Zamboni, 34)
 5. [L] MAR 28.03.2023 (h15-17) - HTML: blocchi logici, AULA D (Accesso da Via Zamboni, 34)
 6. [F] MER 29.03.2023 (h9-11) - HTML: blocchi logici, AULA B (Accesso da Via Zamboni, 34)

3a settimana

 7. [L] LUN 3.04.2023 (h17-19) - Progettazione d’interfaccia, AULA B (Accesso da Via Zamboni, 34)
 8. [L] MAR 4.04.2023 (h15-17) - HTML e CSS: stili per il template, AULA D (Accesso da Via Zamboni, 34)
 9. [L] MER 5.04.2023 (h9-11) - CSS: font, colori, immagini e icone, AULA B (Accesso da Via Zamboni, 34)

4a settimana `rilevazione opinione degli studenti`

 10. [L] MER 12.04.2023 (h9-11) - HTML and CSS: interazione utente, AULA B (Accesso da Via Zamboni, 34)

5a settimana

 11. [L] LUN 17.04.2023 (h17-19) - Framework per la grafica: Bootstrap, AULA B (Accesso da Via Zamboni, 34)
 12. [L] MAR 18.04.2023 (h15-17) - HTML and CSS: ricapitoliamo, AULA D (Accesso da Via Zamboni, 34)
 13. [L] MER 19.04.2023 (h9-11) - Github e pubblicazione del sito web, AULA B (Accesso da Via Zamboni, 34)

6a settimana

 14. [L] LUN 24.04.2023 (h17-19) - Discoverability e arricchimento, AULA B (Accesso da Via Zamboni, 34)
 15. [F] MER 26.04.2023 (h9-11) - Preparazione all'esame e Q&A, AULA B (Accesso da Via Zamboni, 34)

## Il progetto

Il risultato finale del corso è la realizzazione di un **progetto web**, che sia:

 - ben documentato dal punto di vista della progettazione (Project Management Plan)
 - maturo dal punto di vista della comunicazione web (Communication Strategy)
 - implementato utilizzando tecnologie standard web (Sito web)

**L'idea**

## L'argomento del sito è vincolato: MUSICA

Potete scegliere qualsiasi tematica legata alla musica che vi consenta di sviluppare un sito web con caratteristiche innovative (e.g. fan page di una band, biografia di un artista, catalogo per l'ascolto di musica, sito tematico su un argomento storico-musicale).

**NOVITA': Non vengono considerate richieste di temi alternativi.**

 - i **contenuti devono essere innovativi**: non deve essere la copia di un sito esistente. Se siti simili esistono, il vostro sito deve fare qualcosa di diverso / di più / deve farlo meglio.
 - i contenuti devono essere scritti in un **linguaggio appropriato** e adeguato al medium. Un esercizio per imparare a scrivere per il web.

Perchè? Il lavoro deve essere il più possibile definito e compiuto (ovvero contenere informazioni veritiere, interessanti, complete e affidabili). Se il progetto è credibile, ben strutturato e ben sviluppato, può essere un elemento di valore da aggiungere al proprio CV.

Se scegliete di realizzare un progetto _inventato_ deve essere creativo e totalmente assurdo :)

**Caratteristiche**

Il progetto deve essere ben implementato in termini di grafica e interattività con l'utente.

 - la grafica può essere semplice, anche molto minimale, ma deve essere efficace e il sito usabile (e.g. l'utente si deve saper orientare)
 - l'organizzazione dei contenuti deve essere coerente (e.g. punti di riferimento uguali in ogni pagina)
 - può contenere infografiche inerenti dati di interesse per la comunità di riferimento (target audience)
 - può essere sviluppato completamente da zero o utilizzando *template* esistenti

N.B. Alcune features del sito possono essere abbozzate (e.g. motori di ricerca, mail), ovvero il sito può includere un _mockup_ dei servizi finali, anche se i servizi non sono attivi (poiché questi richiederebbero competenze che vanno aldilà delle competenze tecniche richieste dal corso). Allo stesso tempo si sconsiglia di pubblicare finti servizi che possono essere inavvertitamente visti da utenti casuali e "danneggiare" la vostra immagine.

### Project Management e Communication Strategy

La realizzazione di un sito web segue alcune buone pratiche per la progettazione (e.g. benchmarking, targeting utenza, studio del design d'interfaccia, definizione di obiettivi informativi e comunicativi). Le informazioni inerenti la progettazione e le strategie di comunicazione vanno organizzate utilizzando un [template](../template_documentazione.md) fornito e discusso a lezione.

**Output**

 1. un documento (HTML) che (1) include le informazioni richieste dal [template](https://github.com/marilenadaquino/informatica-umanistica/blob/master/template_documentazione.md) ed (2) è inserito nel sito web sotto specificato in una pagina HTML dedicata.
 2. scelta di almeno un obiettivo in termini di comunicazione web da realizzare. Potete scegliere tra:
 	- almeno 20 like/retweet di un post sul vostro sito web su uno o più social a scelta
 	- 50 visite al vostro sito web da utenti unici
 	- pubblicazione di un blog post riguardo al vostro sito web
 	- pubblicazione di una recensione sul sito web fatta da esterni
 	- produzione grafica (e.g. brochure, poster, invito)

Gli obiettivi non sono in alternativa (più ne raggiungete meglio è!). L'obiettivo raggiunto va descritto nella documentazione alla sezione 5 di _Communication Strategy_ e va dimostrato! e.g. link a un post su post su Instagram che ha raggiunto i 20 like.

### Un sito web

Realizzare un sito web.

**Output**
 1. almeno 2 pagine HTML: (1) Home del sito web (2) la documentazione di project management e communication strategy sopra descritta. Tutte le ulteriori pagine utili a definire il progetto compiutamente (e.g. pagine di *About*, pagine dedicate a servizi specialistici, ecc.) sono benvenute.
 2. 1 file CSS, contenente le istruzioni per la grafica del sito web
 3. [OPZIONALE] 1 o più file Javascript, contenenti istruzioni per gli aspetti di interattività della pagina

Sia la documentazione che il sito web possono essere presentati in lingua italiana o in lingua inglese. **Altre lingue non sono ammesse** purtroppo, visto che la qualità e lo stile dei contenuti sono oggetto di esame.

## Prova finale

### Modalità di svolgimento dell'esame

Il sito web, corredato di documentazione deve essere online entro le ore 12.00 (mezzogiorno) del giorno precedente alla data di appello selezionata e la URL del sito deve essere comunicata al docente nelle modalità discusse sotto. Il rispetto delle tempistiche è fondamentale e viene valutato, **pena l'esclusione dalla sessione d'esame**.

**NOVITA'** La prova finale consiste nella discussione del proprio progetto _solo se necessario_. Durante l'esame il docente comunicherà la valutazione del progetto e farà alcune domande per verificare la conoscenza di HTML e CSS.  

Il progetto può essere **sia lavoro individuale sia lavoro di gruppo (2 persone max.)**

(Vedi specifiche sotto per dettagli)

##### Cosa fare prima dell'esame?

**Per tutti:**

 1. Pubblicare il sito web contenente le pagine sopra elencate
 2. Aver raggiunto uno degli obiettivi comunicativi sopra elencati
 3. _Al più tardi alle ore 12.00 del giorno prima dell'esame_ aprire una [issue](https://github.com/marilenadaquino/informatica-umanistica/issues) sul repository del **corso**, inserendo come testo: nome, cognome. nome del sito. URL del sito web. Se non viene utilizzato github per la pubblicazione del sito, inviare una mail alla docente con i dati suddetti.
 4. Non è necessario discutere il tema prima dell'esame.

Nel caso di lavori di gruppo (**max. 2 persone, tassativo**):

 * Il progetto deve contenere un _valore aggiunto_ rispetto al minimo richiesto per un progetto individuale, tale da giustificare il lavoro di gruppo. Ad esempio:

 	- progettazione di un sito che includa un significativo numero di pagine o risorse (e.g. catalogo di un mostra)
 	- sperimentazione di tecnologie Web non presentate durante il corso (e.g. Javascript, CMS per la pubblicazione dei contenuti, multilinguismo)

Per vedere lavori pregressi, potete consultare la lista (più o meno esaustiva) dei siti presentati lo scorso anno nelle pagine dedicate ai singoli appelli disponibili a partire dalla pagina [Issues](https://github.com/marilenadaquino/informatica-umanistica/issues) di questo repository.

Alcuni esempi:

 * [yellowline](http://www.yellowline.it/) un portfolio personale di progetti
 * [BookMe](https://paolobrsn.github.io/bookme/) una app di dating per bibliofili
 * [Mi piaci come sei](https://mipiacicomesei.altervista.org/) un sito di storie di donne
 * [Danny collaterali](https://dannycollaterali.github.io/sito/) il sito di una band
 * [Ken](https://kenspritzbar.github.io/viaIrnerio/) il sito del baretto di Ken
 * [NonSoloRisiko](https://nonsolorisiko.github.io/NonSoloRisiko/) recensioni di giochi da tavolo
 * [lo zio urologo](http://www.urologobologna.it/) il titolo direi è esplicito
 * [followind](https://followindcarloforte.github.io/Followind/) un sito per scegliere la spiaggia in base al vento che tira
 * [Travel Guru viaggi](https://www.travelguruviaggi.com/) il sito personale di una guida turistica
 * [ginger ale](https://thegingerale.github.io/website/) il sito personale di una aspirante influencer

### Appelli d'esame

Le date verranno decise assieme durante lo svolgimento del corso e verranno pubblicate su AlmaEsami. Sono previsti 6 appelli tra maggio 2023 e giugno 2024.

## Richiedi una tesi

I miei temi

 * Organizzazione della conoscenza per i Beni culturali
 * Tecnologie del Semantic Web per i Beni Culturali
 * Data analytics and visualization

Per richiedere la tesi bisogna aver sostenuto l'esame e aver preso un voto idoneo (e.g. =>28).

Le tesi possono essere compilative o sperimentali. Vedi le [proposte sul sito del docente](https://www.unibo.it/sitoweb/marilena.daquino2/didattica?tab=tesi)

### Tesi compilative

Una tesi compilativa deve ambire a descrivere compiutamente un argomento che non è *mai* stato affrontato in maniera esaustiva o rappresentativa dalla letteratura.

 * Identificare un tema generale
 * Effettuare una ricerca sulla letteratura esistente, inclusiva di articoli di rivista, libri, blog posts, utilizzando indici online (e.g. Google Scholar, WoS, Scopus). Esaminare almeno 10-15 contributi.
 * Definire un _outline_ dei temi già affrontati nella letteratura e di quelli in cui si vorrebbe contribuire.
 * Chiedere un ricevimento per discutere il tema e il piano di lavoro

La richiesta va fatta dai 3-4 mesi prima della sessione di laurea scelta.

Tesi su argomenti corrispondenti ai temi d'esame (e.g. voglio fare un sito web, voglio scrivere una guida su come fare un sito web di successo) **non saranno prese in considerazione**.

### Tesi sperimentali

Richiede competenze tecniche, da sviluppare prima e durante il corso della realizzazione della tesi, per creare un progetto (web) rilevante con i temi di ricerca sopra elencati.

 * Progettazione di risorse web **per il dominio dei beni culturali**
 * Utilizzo di tecnologie sperimentali

La richiesta va fatta 6 mesi prima della sessione di laurea scelta.
